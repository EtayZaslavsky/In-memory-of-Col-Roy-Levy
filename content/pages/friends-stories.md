---
seo:
  title: מנציחים את רועי
  description: >
    האתר של המשפחה והחברים לזכרו של אלוף משנה רועי לוי, שהקדיש את חייו להגנת
    מולדתנו וחרף נפשו בהגנה על תושבי קיבוץ רעים בבוקר השבעה באוקטובר.
  openGraph:
    url: 'https://www.roylevy.co.il/'
    type: website
    title: מנציחים את רועי
    description: >-
      האתר של המשפחה והחברים לזכרו של אלוף משנה רועי לוי, שהקדיש את חייו להגנת
      מולדתנו וחרף נפשו בהגנה על תושבי קיבוץ רעים בבוקר השבעה באוקטובר.
    images:
      - url: >-
          https://assets.tina.io/a5107ffd-adb0-45bd-8212-0bf50351d198/public/uploads/home-cover.jpeg
    videos:
      - url: >-
          https://www.youtube.com/watch?v=lMi2TUQj3PU&embeds_referring_euri=https%3A%2F%2Fwww.roylevy.co.il%2F
    locale: he_IL
    siteName: מנציחים את רועי
  twitter:
    site: מנציחים את רועי
    cardType: summary_large_image
title: חברים מספרים
description: רגעים שנחקקו בלבבות
hero: /uploads/public/uploads/friends-stories-cover.jpeg
blocks:
  - stories:
      - title: הרושם הראשוני שהלך והתחזק עם הזמן
        content: >-
          אני זוכר את הפעם הראשונה שראינו את רועי. גבוה, מרשים, חסון. דיבר בטון
          נעים אך מלא עוצמה פנימית, ביטחון ואמונה. קל למפקדים, קל וחומר קצינים,
          להרשים טירונים. העניין הוא שעם רועי, הרושם שמדובר באדם הכי-הכי, במפקד
          הכי-הכי, רק הלך וגבר.
      - title: מנהיגות מתוך עוצמה והקשבה
        content: >-
          אני זוכר את הטי-שירט האדומה של המד"סים, ושלא הבנתי איך לעזאזל אפשר
          לרוץ כל כך מהר וללכת כל כך מהר במסעות. בהמשך התרשמנו כולנו עוד שלל
          פעמים. איך סחב על הגב חיילים כבדים במעלה גבעה תלולה, איך ניצח את רומן
          בהיאבקות (אפילו שהאחרון היה פנתר רציני ומקום שלישי בארץ בהיאבקות
          יוונית-רומית), הוביל תרגילים מאתגרים, וידע להקשיב. אני זוכר שפעם הסגל
          הגזים בנוקשות כלפינו בשלב כלשהו באימון המתקדם או בקורס מש"קי עורב. אני
          לא זוכר מתי בדיוק ומה זה היה. אבל רועי התנצל. לא מובן מאליו כלל
          כשמדובר על חיילים בהכשרה ועל קצין שכביכול לא אמור לטעות. זו גדולה.
      - title: מחווה קטנה במסע הכומתה שהעניקה כוחות גדולים
        content: >-
          לפעמים הדברים הכי קטנים לכאורה נחרטים. אני זוכר שבשלב מתקדם של מסע
          הכומתה, כשרצה לוודא שלא אתחיל להאט, אמר לי – אתה לידי, מקדימה. ואז,
          בצעד פעוט אך כה מועיל וגם מחמם את הלב, הוציא סוכריה קטנה מהכיס ודחף לי
          לפה. זריקת סוכר שנתנה לי דלק, בגוף ובנפש.
      - title: מוביל בהיגיון בריא
        content: >-
          בשבוע השדאות היינו צריכים איזה לילה לאסוף המון ציוד, אוכל וזבל מאיזו
          נקודה ולעבור לנקודה אחרת. אחד המפקדים אמר שאי אפשר לעשות נגלות, חובה
          לאסוף הכל בידיים במכה אחת. ניסינו וניסינו. זה לקח נצח. רועי בא אלי
          ואמר, נו באמת, בוא נחשוב בהיגיון. תעשה נגלה אחת ומיד עוד אחת, יהיה
          יותר מהיר. הוא לא ניסה לשבור את המילה למפקד, אלא להראות שגם כשיש משימה
          שהמפקד נתן, כדי למלא אותה ולהשיג את המטרה, לא נכון להיות רובוט או
          להפקיד את השכל בצנצנת. חשוב להפעיל את הראש, להפעיל שיקול דעת, לגלות
          תושיה, להיות יצירתי. זה אחד המאפיינים הבולטים של רועי כמפקד לאורך כל
          הדרך.
      - title: 'מפקד מהשורה: לא מתפנק כשחייליו בשטח'
        content: >-
          בטירונות היחידה, בשבוע בולדרים ברמת הגולן, יצא בשלב מסוים עם נהג סופה,
          דרוזי חביב, לקנות כמה דברים נחוצים. הנהג סיפר לנו באותו ערב משהו שריגש
          אותנו (אם כי לא הפתיע אותנו) – בזמן הנסיעה הוא הציע לרועי לשתות קולה.
          רועי אמר לו – החיילים שלי עכשיו בשטח, עובדים קשה ולא שותים קולה. אז גם
          אני לא אשתה קולה. ככה פשוט.
      - title: 'רגישות ונתינה בשקט: דואג לחייל מעבר למערכת'
        content: >-
          אנחנו כסגל זוכרים שהיה לנו חייל שתמיד עשה בעיות בשישי במסדר לפני
          היציאה הביתה. כל כך הרבה בעיות, שקיבל שבת ממש קרוב ליציאה הביתה. רועי
          הבין שיש כאן משהו מעבר, כלומר חשד שלא סתם החייל מנסה לקבל עונש ולא
          לצאת הביתה.. אחרי שביצע ביקור בית, והבין את הדלות בו חי החייל עם
          משפחתו, והבין שזאת הסיבה שהוא לא רוצה לצאת לבית חשב איך אפשר לעזור לו
          אבל מול המערכת הצבאית היה קשה מאוד לארגן לו תקציב מידי רועי החליט לקחת
          את המשכורת שלו ואמר לי תיקנה תלושים לשופרסל (אבא של עבד בשערי צדק
          ומכרו לעובדים תלושים בהנחה) וכך מבלי לבייש אותו או להביך. הוא נתן לו
          כאילו מתקציב צבאי, והכל מהמשכורת הצבאית שלו . כמובן החייל היה בטוח שזה
          ״עזרה מהצבא״, וכמובן לא ממנו אישית…
      - title: 'מנהיגות אחרת: מאמין באדם ובאנשים סביבו'
        content: >-
          מהיכרותי איתו, רועי היה איש של אנשים. הוא כמובן היה מערכתי, והאמין
          בדרך, אבל הכוח שלו היה האמונה באדם ובאנשים סביבו. בתקופה הראשונה של
          מפקד לאחר קורס קצינים, יש רצון מאוד חזק להוכיח את עצמך ולהרבה קצינים
          צעירים זה גורם להיות כוחניים ואפילו דורסניים. הזיכרון שלי מרועי הוא
          הפוך - מתן המקום לנו (אנשי הסגל הזוטר) בתוך המערכת. אף פעם לא הרגשתי
          מאחור, אלא ליד. תמיד מקבל את המקום שלי במערכת. גם כלפי החיילים וגם
          כלפי הפיקוד הבכיר יותר. גם באימונים ובעיקר בפעילות המבצעית (חומת מגן
          והמבצעים שהגיעו בעקבותיו). את היכולת לתת לאנשים סביבך מקום, לא לומדים
          בצבא. זה נטו אופי. ולרועי היה את האופי הזה, להאמין באנשים. להאמין
          באדם. לגרום לו להאמין בעצמו, לדחוף אותו קדימה.
      - title: הובלת אותנו בביטחון
        content: >-
          כשסיימנו טירונות יחידה היה את הפיגוע במלון פארק בנתניה מה שהוביל למבצע
          חומת מגן,היינו 8 חודשים בצבא ולא חלמנו שיכניסו אותנו ללחימה,כמובן
          שבגלל שרועי עמד בראש נכנסנו למבצע חומת מגן לאזורים הכי קשים ללחימה
          אינטנסיבית והיינו הצוות הצעיר ביותר להערכתי במבצע  הזה. הביטחון
          וההרגשה שאנחנו מוגנים כשרועי הוביל אותנו היתה הרגשה שנגעה בכולם ואני
          לא זוכר קמצוץ של פחד כשהלכתי אחרי רועי.
      - title: 'בקסבה של שכם: קור רוח והצלת חיים תחת אש'
        content: >-
          מקרה שאני זוכר בקסבה של שכם כשעברנו מבית לבית כדי לטהר את השטח היה
          כשהיינו כל הצוות בגרם מדרגות מוכנים לפרוץ לבית כשפתאום טנק כנראה טעה
          בבית או שזיהה אותנו כמחבלים ופשוט עם מהמקלע הכבד שעל הטנק התחיל לירות
          לכיוונינו באוטומט וכשהצרור כמעט הגיע עלינו והמדרגות מתפרקות מהכדורים
          מסביבנו היחיד שלא קפא היה רועי שממש רץ בין הכדורים עד לטנק הרים את
          הטלפון קשר מבחוץ וצעק עליהם חדלללל והוא בוודאות הציל אותנו מאסון שם.
      - title: מפקד עם אור בלב ודאגה אמיתית
        content: >-
          אני זוכר את הביקורים של רועי אצלי בבית בקרית ביאליק ואני זוכר שתמיד
          הייתי רואה אותו הרגשתי בטוח ושהבית מואר באור שלו. הוא גם היה אחד
          היחידים שבשנים הראשונות אחרי הפציעה שלי דאג תמיד להתקשר ולשאול איך אני
          ומה איתי ותמיד עשה זאת מהלב ובאמת הרגשתי שאכפת לו כמו אח. למרות שבמהלך
          השנים ובטח ובטח מתוקף התפקידים של רועי כבר לא היינו בקשר אבל תמיד
          לקחתי אותו לכל מקום שאליו הלכתי ותמיד התגאיתי לומר שאני הייתי בצוות
          רועי הראשון.
      - title: 'כשרועי התקשר לאמא שלי: מפקד עם לב רגיש'
        content: >-
          הייתי מקבל המוווון שבתות ואמא שלי הזכירה שלי שכל שבת שקיבלתי היא היתה
          מקבלת טלפון מרועי שהיה אומר לה:אסתי תביני אני אוהב את הבן שלך והוא
          חייל טוב אבל על הדברים שהוא עושה אני פשוט לא יכול שלא להעניש אותו וממש
          היה מסביר לה כמה הוא מצטער שאני שוב לא אגיע השבת אבל כמה הוא כמפקד
          חייב לתת לי את העונש שהאמת  הגיע לי...אותי זה מאד מרגש ומראה כמה הוא
          היה רגיש לסביבה מבין את השפעת החלטותיו על האחר וכמה תמיד מוכן לעמוד
          ולתת הסבר וכשרועי דיבר כולם אמרו אמן גם אמא שלי…
      - title: לוחם אמיץ ואדם משמעותי בחיי
        content: >-
          רועי היה איש חזק פיזית בצורה בלתי רגילה ממש עשוי מאבן חייל מקצועי ברמה
          הכי גבוהה שיש. כשהיית רואה אותו מחזיק נשק נלחם או עושה תרגיל זה כאילו
          ראית את רמבו או איזו דמות מסרט אקשן… כאדם היה מבין, רגיש, מצחיק ועוטף.
          עד היום גם 23 שנים אחרי שפגשתי אותו לראשונה בשבילי הוא חד משמעית  האדם
          הכי מרשים והכי משמעותי שהכרתי במהלך חיי וקשה לי להאמין גם אם אחיה עוד
          אלף שנים שאכיר מישהו יותר משמעותי בשבילי ממנו.
    _template: stories
---

